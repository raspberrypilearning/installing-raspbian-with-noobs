### NOOBS downloaden

De makkelijkste manier om Raspbian op je SD-kaart te installeren is door NOOBS te gebruiken. Om een ​​kopie van NOOBS te krijgen:

+ Ga naar [www.raspberrypi.org/downloads/](https://www.raspberrypi.org/downloads/)

![Downloadpagina](images/downloads-page.png)

+ Je zou een vak moeten zien met een link naar de NOOBS-bestanden. Klik op de link.

![Klik op NOOBS](images/click-noobs.png)

+ De meest eenvoudige keuze is het downloaden van het zip-bestand.

![Zip downloaden](images/download-zip.png)

### De SD-kaart formatteren

Als er op de SD-kaart, waarop je Raspbian wilt installeren, al een oudere versie van Raspbian staat, wil je misschien eerst een backup maken van de bestanden van de kaart, omdat die tijdens het installeren worden overschreven.

+ Bezoek de website van 'SD Association' en download de [SD Formatter](https://www.sdcard.org/downloads/formatter_4/index.html) voor Windows of Mac.

+ Om de software te installeren volg je de instructies op.

+ Doe de SD-kaart in de computer of SD-kaartlezer en onthou de stationsletter die eraan wordt toegekend, bijvoorbeeld `F:/`.

+ Selecteer in SD Formatter de stationsletter van de SD-kaart en formatteer die.

### NOOBS uit het zip-bestand halen

Nu moeten de bestanden uit het NOOBS zip-bestand, die je hebt gedownload van de Raspberry Pi website, worden uitgepakt.

+ Ga naar map *Downloads* en zoek het zip-bestand dat je hebt gedownload.

+ Pak de bestanden uit en houd het Verkenner/Finder-venster open.

### Kopiëren van de bestanden

+ Open nu een ander Verkenner/Finder-venster en navigeer naar de SD-kaart. Het is het beste om de twee vensters naast elkaar te zetten.

+ Selecteer alle bestanden uit de map *NOOBS* en sleep ze naar de SD-kaart.

![Windows kopie](images/copy3.png)

![macos kopie](images/macos_copy.png)

+ Verwijder de SD-kaart.

### Opstarten vanuit NOOBS

+ Nadat de bestanden zijn gekopieerd, plaats je de micro SD-kaart in de Raspberry Pi en zet je stroom op de Pi.

+ Als het installatieprogramma is geladen krijg je een keuze. Vink het vakje aan voor **Raspbian**en klik dan op **Install**.

![installeren](images/install.png)

+ Klik op **Yes** in het waarschuwingsvenster, leun achterover en ontspan. Het zal een tijdje duren, maar Raspbian zal installeren.

![installeren](images/installing.png)

+ Wanneer Raspbian is geïnstalleerd, klikt u op **OK** en uw Raspberry Pi wordt opnieuw opgestart en Raspbian wordt vervolgens opgestart.

![geïnstalleerd](images/installed.png)