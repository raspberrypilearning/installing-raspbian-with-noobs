### Λήψη NOOBS

Η χρήση του NOOBS είναι ο ευκολότερος τρόπος για να εγκαταστήσετε το Raspbian στην κάρτα SD σας. Για να πάρετε ένα αντίγραφο του NOOBS:

+ Επισκεφθείτε το [www.raspberrypi.org/downloads/](https://www.raspberrypi.org/downloads/)

![Σελίδα Downloads](images/downloads-page.png)

+ Θα πρέπει να δείτε ένα πλαίσιο με σύνδεσμο στα αρχεία του NOOBS. Κάντε κλικ στο σύνδεσμο.

![Κάντε κλικ στο NOOBS](images/click-noobs.png)

+ Η πιο απλή επιλογή είναι να κάνετε λήψη του αρχείου zip.

![Λήψη zip](images/download-zip.png)

### Μορφοποίηση της κάρτας SD

Εάν στην κάρτα SD στην οποία θέλετε να εγκαταστήσετε το Raspbian υπάρχει ήδη μια παλαιότερη έκδοση του Raspbian, ίσως θέλετε να δημιουργήσετε πρώτα αντίγραφα ασφαλείας των αρχείων, καθώς αυτά θα αντικατασταθούν κατά τη διάρκεια αυτής της διαδικασίας.

+ Επισκεφτείτε τον ιστότοπο της SD Association και κατεβάστε το [SD Formatter 4.0](https://www.sdcard.org/downloads/formatter_4/index.html) για Windows ή Mac.

+ Ακολουθήστε τις οδηγίες για να εγκαταστήσετε το λογισμικό.

+ Τοποθετήστε την κάρτα SD στον αναγνώστη καρτών SD του υπολογιστή ή του φορητού σας υπολογιστή και σημειώστε το γράμμα της μονάδας δίσκου που έχει αντιστοιχιστεί, π.χ. `F: /`.

+ Στο SD Formatter, επιλέξτε το γράμμα μονάδας δίσκου για την κάρτα SD και κάντε format.

### Εξαγωγή του NOOBS από το αρχείο zip

Στη συνέχεια, θα πρέπει να εξάγετε τα αρχεία που περιέχονται στο αρχείο zip του NOOBS που κατεβάσατε από την ιστοσελίδα του Raspberry Pi.

+ Μεταβείτε στο φάκελο *Downloads* και βρείτε το αρχείο zip που κατεβάσατε.

+ Εξάγετε τα αρχεία και αφήστε το παράθυρο του Explorer/Finder ανοιχτό.

### Αντιγραφή αρχείων

+ Τώρα ανοίξτε ένα άλλο παράθυρο του Explorer/Finder και μεταβείτε στην κάρτα SD. Είναι καλύτερο να τοποθετήσετε τα δύο παράθυρα δίπλα-δίπλα.

+ Επιλέξτε όλα τα αρχεία από το φάκελο *NOOBS* και σύρετέ τα στην κάρτα SD.

![αντιγραφή των windows](images/copy3.png)

![αντιγραφή του macos](images/macos_copy.png)

+ Αφαιρέστε την κάρτα SD.

### Εκκίνηση από το NOOBS

+ Μόλις αντιγραφούν τα αρχεία, τοποθετήστε την κάρτα micro SD στο Raspberry Pi και συνδέστε το Pi στο ρεύμα.

+ Θα σας δοθεί επιλογή όταν το πρόγραμμα εγκατάστασης φορτωθεί. Θα πρέπει να επιλέξετε το κουτάκι για **Raspbian**, και στη συνέχεια, κάντε κλικ στην επιλογή **Εγκατάσταση**.

![εγκατάσταση](images/install.png)

+ Κάντε κλικ στο κουμπί **Ναι** στο παράθυρο διαλόγου προειδοποίησης, και στη συνέχεια, καθίστε πίσω και χαλαρώστε. Θα χρειαστεί λίγος χρόνος, αλλά το Raspbian θα εγκατασταθεί.

![εγκατάσταση](images/installing.png)

+ Όταν εγκατασταθεί το Raspbian, κάντε κλικ στο **OK** και το Raspberry Pi σας θα κάνει επανεκκίνηση και το Raspbian θα εκκινήσει.

![εγκατεστημένο](images/installed.png)