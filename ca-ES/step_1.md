### Descàrrega de NOOBS

Emprant NOOBS és la manera més senzilla d'instal·lar Raspbian a la teva targeta SD. Per obtenir una còpia de NOOBS:

+ Visita [www.raspberrypi.org/downloads/](https://www.raspberrypi.org/downloads/)

![Pàgina de descàrregues](images/downloads-page.png)

+ Has de veure un requadre amb un enllaç als fitxers de NOOBS. Fes clic a l'enllaç.

![Fes clic a NOOBS](images/click-noobs.png)

+ L'opció més senzilla és descarregar l'arxiu zip.

![Descàrrega zip](images/download-zip.png)

### Formateig de la targeta SD

Si la targeta SD en què vols instal·lar Raspbian té una versió anterior de Raspbian, potser abans desitjaràs fer una còpia de seguretat dels fitxers de la targeta, ja que es sobreescriuran durant aquest procés.

+ Visita el lloc web de l'Associació SD i descarrega [SD Formatter 4.0](https://www.sdcard.org/downloads/formatter_4/index.html) per a Windows o Mac.

+ Segueix les instruccions per instal·lar el programari.

+ Introdueix la targeta SD al lector de targetes SD de l'ordinador o portàtil i anota la lletra de la unitat assignada, per exemple, `F: /`.

+ En SD Formatter, selecciona la lletra de la unitat de la targeta SD i el format.

### Extracció de NOOBS des de l'arxiu zip

A continuació, has d'extreure els fitxers de l'arxiu zip de NOOBS que vas descarregar des del lloc web Raspberry Pi.

+ Ves a la carpeta *Baixades* i busca l'arxiu zip que has descarregat.

+ Extreu els fitxers i mantingues oberta la finestra resultant de l'Explorador / Finder.

### Còpia dels fitxers

+ Ara obre una altra finestra Explorer / Finder i navega fins a la targeta SD. És millor situar les dues finestres una al costat de l'altra.

+ Selecciona tots els arxius des de la carpeta *noobs* i arrossega'ls a la targeta SD.

![còpia en Windows](images/copy3.png)

![còpia en macOS](images/macos_copy.png)

+ Extreu la targeta SD.

### Inici des de NOOBS

+ Un cop copiats els fitxers, insereix la targeta micro SD a la Raspberry Pi i connecta la Pi a una font d'alimentació.

+ T'apareixerà una opció quan l'instal·lador s'hagi carregat. Has de marcar la casella de **Raspbian** i, a continuació, fes clic a **Instal·lar**.

![instal·lar](images/install.png)

+ Fes clic a **Sí** en el diàleg d'advertència i, a continuació, assenta't i descansa. Tardarà un temps, però Raspbian s'instal·larà.

![instal·lació](images/installing.png)

+ Quan Raspbian s'hagi instal·lat, fes clic a **D'acord** i la Raspberry Pi es reiniciarà i Raspbian s'iniciarà.

![instal·lat](images/installed.png)