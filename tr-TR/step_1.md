### NOOBS'u İndirmek

NOOBS kullanmak, Raspbian'ı SD kartınıza kurmanın en kolay yoludur. NOOBS'un bir kopyasını edinmek için:

+ [www.raspberrypi.org/downloads/](https://www.raspberrypi.org/downloads/) adresini ziyaret edin

![İndirilenler sayfası](images/downloads-page.png)

+ NOOBS dosyalarının bağlantılarını içeren bir kutucuk göreceksiniz. Link'e tıklayınız.

![NOOBS seçeneğine tıklayın](images/click-noobs.png)

+ En kolay seçenek, dosyaların zip arşiv halini indirmektir.

![Zip dosyasını indirin](images/download-zip.png)

### SD Kartı Biçimlendirme

Raspbian'ı kurmak istediğiniz SD kartın üzerinde Raspbian'ın daha eski bir sürümü varsa, eski dosyalarınızı karttan yedeklemek isteyebilirsiniz, çünkü bu işlem sırasında veriler önceki verilerin üzerine yazılacaklardır.

+ SD Association'ın web sitesini ziyaret edin ve Windows veya Mac için [SD Formatter 4.0](https://www.sdcard.org/downloads/formatter_4/index.html)'ı indirin.

+ Yazılımı kurmak için talimatları izleyin.

+ SD kartınızı masaüstü veya dizüstü bilgisayarınızın SD kart yuvasına takın ve SD kartınızın sürücü harfini not ediniz, örneğin `F:/`.

+ SD Formatter 'da, SD kartınızın sürücü harfini seçin ve kartı biçimlendirin.

### Zip Arşivinden NOOBS'u Çıkartma

Ardından, Raspberry Pi web sitesinden indirdiğiniz NOOBS arşivindeki dosyaları çıkartmanız gerekecektir.

+ *İndirilenler/* klasörüne gidin ve indirdiğiniz zip dosyasını bulun.

+ Dosyaları çıkartmak için üzerine çift tıklayın ve açılan Dosya Gezgini/Finder penceresini açık tutun.

### Dosyaları kopyalama

+ Şimdi başka bir Dosya Gezgini / Finder penceresi açın ve SD karta gidin. İki pencereyi yan yana yerleştirmek en iyi seçenektir.

+ *NOOBS* klasörünün içindeki tüm dosyaları seçin ve SD karta sürükleyin.

![windows kopyası](images/copy3.png)

![macos kopyası](images/macos_copy.png)

+ SD Kartı çıkarın.

### NOOBS'dan sisteminizi çalıştırma

+ Dosyalar kopyalandıktan sonra, mikro SD Kartı Raspberry Pi'nize takın ve Pi'yi bir güç kaynağına takın.

+ Yükleyici yüklendiğinde size bir seçenek sunulacaktır. **Raspbian** kutucuğunu işaretleyin ve ardından **Kur** 'un üstüne tıklayın.

![yükle](images/install.png)

+ Uyarı kutusundaki **Evet**'i seçin, sonra arkanıza yaslanın ve rahatlayın. Biraz zaman alacak, ancak Raspbian kurulacaktır.

![yükleniyor](images/installing.png)

+ Raspbian kurulduğunda, **Tamam**'a tıklayın ve Raspberry Pi'niz yeniden başlatılacaktır ve sonrasında Raspbian çalışıcaktır.

![yüklendi](images/installed.png)